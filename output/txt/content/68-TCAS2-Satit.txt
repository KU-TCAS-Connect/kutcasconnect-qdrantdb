ประกาศมหาวิทยาลัยเกษตรศาสตร์
เรื่อง การรับสมัครและการคัดเลือกบุคคลเข้าศึกษาต่อระดับปริญญาตรี
โครงการรับนักเรียนดีเด่นจากโรงเรียนสาธิตแห่งมหาวิทยาลัยเกษตรศาสตร์

เข้าศึกษาต่อในมหาวิทยาลัยเกษตรศาสตร์ ประจำปีการศึกษา 2568 (TCAS รอบที่ 2 โควตา)

a

ด้วยมหาวิทยาลัยเกษตรศาสตร์ เห็นสมควรเปิดรับสมัครและคัดเลือกบุคคลเข้าศึกษา ระดับปริญญาตรี

ประจำปีการศึกษา 2568 โครงการรับนักเรียนดีเด่นจากโรงเรียนสาธิตแห่งมหาวิทยาลัยเกษตรศาสตร์เข้าศึกษาต่อ

ในมหาวิทยาลัยเกษตรศาสตร์ (TCAS รอบที่ 2 โควตา) โดยมีรายละเอียด ดังนี้

1. สถานที่จัดการเรียนการสอน
สาขาวิชาที่รับสมัครผ่านโครงการนี้ จัดการเรียนการสอนที่มหาวิทยาลัยเกษตรศาสตร์ บางเขน
กรุงเทพมหานคร วิทยาเขตกำแพงแสน วิทยาเขตศรีราชา วิทยาเขตเฉลิมพระเกียรติ จังหวัดสกลนคร โดยผู้ที่ผ่าน การ

คัดเลือกจะต้องศึกษาในสาขาวิชา ณ วิทยาเขตที่คัดเลือกได้ หรือเป็นไปตามที่มหาวิทยาลัยกำหนด

2. คุณสมบัติทั่วไปของผู้สมัคร
2.1 เป็นผู้ที่อยู่ในประเทศไทยอย่างถูกต้องตามกฎหมาย

2.2 เป็นผู้ที่กำลังศึกษาหรือสําเร็จการศึกษาชั้นมัธยมศึกษาปีที่ 6 หรือเทียบเท่า ตามที่สาขาวิชากำหนด

2.3 เป็นผู้ที่มีความประพฤติเรียบร้อยและรับรองต่อมหาวิทยาลัยได้ว่า จะตั้งใจศึกษาเรียน
เต็มความสามารถ และจะปฏิบัติตามระเบียบข้อบังคับของมหาวิทยาลัยที่มีอยู่แล้วหรือที่จะมีต่อไป โดยเคร่งครัด
ทุกประการ

2.4 ไม่เคยต้องโทษตามคำพิพากษาของศาล เว้นแต่ในกรณีที่โทษนั้นเกิดจากความผิดอันได้กระทำ

โดยประมาท หรือความผิดอันเป็นลหุโทษ

3. คุณสมบัติเฉพาะของผู้สมัคร

3.1 เป็นนักเรียนระดับชั้นมัธยมศึกษาปีที่ 6 ของโรงเรียนสาธิตแห่งมหาวิทยาลัยเกษตรศาสตร์ ศูนย์วิจัย
และพัฒนาการศึกษา บางเขน วิทยาเขตกำแพงแสน และโครงการการศึกษาพหุภาษา จังหวัดชลบุรี

3.2 กรณีสาขาวิชากำหนดจำนวนหน่วยกิตของกลุ่มสาระการเรียนรู้ ผู้สมัครต้องเรียนรายวิชาในกลุ่มสาระ
การเรียนรู้ โดยมีจำนวนหน่วยกิตรวมตลอดหลักสูตรระดับมัธยมศึกษาตอนปลาย (ม.4 - ม.6) รวม 6 ภาคเรียน

ไม่น้อยกว่าที่สาขาวิชากำหนด

3.3 มีผลคะแนนสอบวิชา TGAT TPAT way A-Level ประจำปีการศึกษา 2568 ซึ่งจัดสอบโดย nua.

หรือคะแนนสอบมาตรฐานอิน ๆ หรือเงื่อนไขเฉพาะตามเกณฑ์ทีสาขาวิชากำหนด

4. คณะ สาขาวิชา และจำนวนทีรับเข้าศึกษา

รายละเอียดคุณสมบัติเฉพาะ เกณฑ์การคัดเลือก และเงื่อนไขเฉพาะสาขาวิชา ตามเอกสารแนบท้ายประกาศ

5. การเลือกคณะหรือสาขาวิชา

ผู้สมัครมีสิทธิ์เลือกสมัครได้คนละ 1 สาขาวิชา

6. ข้อกำหนดสำหรับผู้สมัคร

ก่อนการสมัครผู้สมัครต้องศึกษาคุณสมบัติของแต่ละหลักสูตร/สาขาวิชาที่ต้องการสมัครอย่างละเอียดและ
ปฏิบัติตามขั้นตอนที่กำหนดด้วยความรอบคอบ ตามคู่มือระบบการคัดเลือกบุคคลเข้าศึกษาในสถาบันอุดมศึกษา
ปีการศึกษา 2568 (Thai University Central Admission System: TCAS) สำหรับผู้สมัครของสมาคมที่ประชุม

อธิการบดีแห่งประเทศไทย (ทปอ.) ทาง https:/www.mytcas.com

7. กำหนดการรับสมัครและการชำระเงินค่าสมัคร
7.1 การรับสมัครและการชำระเงิน
7.1.1 รับสมัครวันที่ 14 กุมภาพันธ์ - 13 มีนาคม พ.ศ. 2568 ผ่านระบบ online
ทาง https://admission.ku.ac.th
เปิดระบบรับสมัคร วันที่ 14 กุมภาพันธ์ พ.ศ. 2568 เวลา 09.00 น.
ปิดระบบรับสมัคร วันที่ 13 มีนาคม พ.ศ. 2568 เวลา 18.00 น.
7.1.2 ชำระเงินค่าสมัครวันที่ 14 กุมภาพันธ์ - 13 มีนาคม พ.ศ. 2568 (ภายในเวลา 22.00 น.)
โดยชำระได้ 3 ช่องทาง ได้แก่
1) ผ่านเคาน์เตอร์ธนาคารกรุงเทพ (Bill Payment) ได้ทุกสาขาทั่วประเทศ
2) ผ่านระบบ Counter Service ได้ทุกสาขาทั่วประเทศ
3) ชำระด้วย QR Code ผ่านทาง 1026 Banking App ได้ทุกธนาคาร
7.2 อัตราค่าธรรมเนียมการสมัคร
7.2.1 ค่าสมัครคนละ 200 บาท (ไม่รวมค่าธรรมเนียมการชำระเงิน)
7.2.2 สาขาวิชาวิศวกรรมการบินและอวกาศ-บริหารธุรกิจ (นานาชาติ) คณะวิศวกรรมศาสตร์
กรณีที่ผู้สมัครต้องสอบข้อเขียนเพิ่มเติม ต้องชำระค่าสมัคร 200 บาท และค่าสอบข้อเขียน ไม่เกิน 700 บาท
(ตามรายวิชาที่สมัครสอบ) (รวมไม่เกิน 900 บาท)

8. การรับสมัคร

ผู้สมัครต้องลงทะเบียนเข้าใช้งานตามคู่มือระบบ TCAS6สำหรับผู้สมัครของ  nua. โดยตรวจสอบข้อมูล
พื้นฐานของตนเองและตรวจสอบสถานะของตนเองที่ได้ดำเนินการในขั้นตอนต่างๆ ว่าระบบได้ดำเนินการเรียบร้อย
ตามที่ต้องการแล้ว ให้ดำเนินการตามระบบรับสมัครบุคคลเข้าศึกษาในมหาวิทยาลัยเกษตรศาสตร์ตามขั้นตอน ดังนี้

8.1 ศึกษารายละเอียดในประกาศรับสมัคร (โปรดศึกษาข้อมูลด้วยตนเอง เพื่อประโยชน์ของผู้สมัคร)

8.2 ลงทะเบียนการใช้งาน สร้างบัญชีและรหัสผ่านของผู้สมัคร โดยกรอกข้อมูลการสมัครผ่านระบบรับสมัคร
online ทาง https://admission.ku.ac.th ตามวันที่กำหนด

8.3 ดำเนินการเลือกโครงการ คณะและสาขาวิชาที่ต้องการสมัคร กรอกข้อมูลผ่านระบบ พร้อมแนบไฟล์รูป
ถ่ายและไฟล์เอกสารประกอบการสมัครตามขั้นตอนที่ระบุในเว็บไซต์ เมื่อบันทึกข้อมูลการสมัครเรียบร้อยแล้ว ชำระเงิน
ค่าสมัครตามช่องทางที่กำหนด หากผู้สมัครมิได้ดำเนินการชำระเงินค่าสมัครตามที่กำหนดจะถือว่าการสมัครในระบบ
online นั้นเป็นโมฆะ

8.4 เมื่อชำระเงินค่าสมัครเรียบร้อยแล้ว จึงจะถือว่าการสมัครเสร็จสิ้นสมบูรณ์ (โปรดตรวจสอบหลักฐาน
การชำระเงินค่าสมัครให้ถูกต้องตามข้อมูลในใบสมัคร เพราะจะมีผลต่อการสมัคร) และต้องเก็บหลักฐานไว้ด้วย

8.5 ผู้สมัครตรวจสอบข้อมูลการสมัคร และสถานะการชำระเงินได้หลังจากชำระเงินค่าสมัครแล้ว 1 วัน
(ไม่นับรวมวันชำระเงินค่าสมัครในวันหยุดทำการหรือวันหยุดนักขัตฤกษ์) ตั้งแต่เวลา 13.00 น. เป็นต้นไป โดยการ
login ผ่านระบบรับสมัคร online ทาง https://admission.ku.ac.th

8.6 กรณีผู้สมัครต้องการยกเลิก แก้ไข หรือเปลี่ยนแปลงคณะ/สาขาวิชาที่สมัคร ภายหลังจากที่ได้ชำระเงิน
ค่าสมัครแล้วนั้น ผู้สมัครสามารถดำเนินการได้โดยไม่ต้องชำระเงินค่าสมัครใหม่ ทั้งนี้ การดำเนินการดังกล่าว ต้องไม่
เกินวันสุดท้ายของการรับสมัคร online โดยมหาวิทยาลัยเกษตรศาสตร์จะยึดข้อมูลการสมัครครั้งสุดท้ายของผู้สมัคร

เป็นข้อมูลในการพิจารณาคัดเลือก

9. เอกสารประกอบการสมัครและการส่งใบสมัคร

9.1 ใบสมัครที่พิมพ์ (9ก0 จากระบบรับสมัคร และให้สถานศึกษารับรองเรียบร้อยแล้ว

9.2 สำเนาระเบียนแสดงผลการเรียน (ปพ.1) ชั้นมัธยมศึกษาปีที่ 4-6 (ภาคต้น) รวม 5 ภาคเรียน ซึ่งโรงเรียน
จะต้องคำนวณคะแนนเฉลี่ยสะสมไว้ด้วย

9.3 ผู้สมัครส่งใบสมัครที่พิมพ์จากอินเตอร์เน็ตพร้อมติดรูปถ่าย หลักฐานการชำระเงิน และหลักฐานการสมัคร
ที่สาขาวิชากำหนด ส่งที่อาจารย์แนะแนวของโรงเรียน ภายในวันที่ 17 มีนาคม พ.ศ. 2568 และให้อาจารย์แนะแนว
นำส่งที่งานรับสมัครและคัดเลือก ฝ่ายรับสมัครและพัฒนาการรับเข้าศึกษา สำนักบริหารการศึกษา ภายในวันที่

19 มีนาคม พ.ศ. 2568

การสมัครจะเสร็จสินสมบูรณ์ก็ต่อเมือผู้สมัครได้สมัครผ่านระบบ online และชำระเงินค่าสมัคร

ผ่านช่องทางที่กำหนดเรียบร้อยแล้วเท่านั้น ในกรณีที่ชำระเงินช้าหรือไม่เป็นไปตามช่องทางที่กำหนด

มหาวิทยาลัยเกษตรศาสตร์จะไม่คืนเงินค่าสมัครไม่ว่ากรณีใด ๆ ทั้งหมด

10. เกณฑ์การคัดเลือกเข้าศึกษา
คณะกรรมการฯ จะพิจารณาคัดเลือกตามขั้นตอน ดังต่อไปนี้
10.1 เกณฑ์คะแนนและเงื่อนไขการคัดเลือก
10.1.1 ต้องมีผลการเรียนเฉลี่ยสะสม (5 ภาคเรียน) และจำนวนหน่วยกิตในกลุ่มสาระการเรียนรู้
ตลอดหลักสูตรระดับมัธยมศึกษาตอนปลายตามที่สาขาวิชากำหนด
10.1.2 ต้องมีผลคะแนนสอบวิชา TGAT TPAT และ A-Level ประจำปีการศึกษา 2568 หรือ
คะแนนสอบมาตรฐานอื่น ๆ หรือเงื่อนไขเฉพาะตามเกณฑ์ที่สาขาวิชากำหนด
10.1.3 ผู้สมัครคณะสัตวแพทยศาสตร์ ให้เป็นไปตามเงื่อนไขการฝึกงานและเงื่อนไขอื่น ๆ ตาม
ประกาศของคณะสัตวแพทยศาสตร์ มหาวิทยาลัยเกษตรศาสตร์ (SWWALLEDAN https://admission.ku.ac.th)
10.2 วิธีพิจารณาคัดเลือก
คณะกรรมการฯ พิจารณาจากคะแนนสอบแต่ละรายวิชา ผลการเรียนเฉลี่ยสะสม (GPAX)

คะแนนสอบมาตรฐานอื่น ๆ รวมถึงการสอบสัมภาษณ์ ตามสัดส่วนที่สาขาวิชากำหนด รวมกันได้ 100%

การนำคะแนนสอบ TGAT/TPAT และ A-Level มาเป็นเกณฑ์ในการพิจารณาคัดเลือก ผู้สมัครต้องสมัคร
สอบกับสมาคมทีประชุมอธิการบดีแห่งประเทศไทย (ทปอ.) ภายในวันไต้ที ทปอ. กำหนด ดูรายละเอียดการสมัคร

วัน เวลา และสถานที่สอบได้ที่ https://metpatholorg (ไม่มี หนาว '63') โดยเลือกสอบรายวิชา ที่สาขาวิชากำหนดให้ครบถ้วน

สำหรับผู้ที่สอบไม่ครบทุกรายวิชาตามความต้องการของสาขาวิชา จะไม่ได้รับการพิจารณาในสาขาวิชานั้น ๆ

ทั้งนี้ มหาวิทยาลัยเกษตรศาสตร์จะประสานงานในการขอรับผลคะแนนสอบของผู้สมัครจาก ทปอ. มาประมวลผล

คะแนน ผู้สมัครไม่ต้องยืนยันคะแนนสอบมายังมหาวิทยาลัยเกษตรศาสตร์

10.3 การประกาศรายชื่อผู้มีสิทธิ์สอบสัมภาษณ์

ผู้ที่ผ่านการตรวจสอบคุณสมบัติของผู้สมัครตามเกณฑ์ จะได้รับการประกาศรายชื่อเป็นผู้มีสิททุสอบสัมภาษณ์
โดยประกาศรายชื่อ ในวันที่ 22 เมษายน พ.ศ. 2568 ที่ https://admission.ku.ac.th โดยการ login เข้าระบบ
รายบุคคล ซึ่งรายละเอียดจะแจ้งให้ทราบในวันประกาศรายชื่ออีกครั้ง

10.4 การสอบสัมภาษณ์

ผู้ผ่านการคัดเลือกต้องเข้าสอบสัมภาษณ์ ในวันที่ 25 - 26 เมษายน พ.ศ. 2568 (วัน เวลา สถานที่และวิธีการ
จะประกาศให้ทราบอีกครั้ง) เกณฑ์การสอบสัมภาษณ์ ผ่าน/ไม่ผ่าน หรือตามเกณฑ์ที่สาขาวิชากำหนด ved ผู้ไม่มา
สอบสัมภาษณ์ถือว่าสละสิทธิ์ และให้ถือเป็นที่สิ้นสุดกระบวนการคัดเลือก มหาวิทยาลัยจะไม่เรียกผู้ผ่านการคัดเลือก
ในลําดับสํารองที่เหลือมารายงานตัวเพิ่มเติมไม่ว่ากรณีใด ๆ ทั้งสิ้น

10.5 การประกาศรายชื่อผู้ผ่านการสอบสัมภาษณ์

มหาวิทยาลัยเกษตรศาสตร์ประกาศรายชื่อผู้ผ่านการสอบสัมภาษณ์ ภายในวันที่ 28 เมษายน พ.ศ. 2568

ที่ https://admission.ku.ac.th โดยการ login เข้าระบบรายบุคคล พร้อมแจ้งรายละเอียดการยืนยันสิทธิเข้าศึกษา

ผลการตัดสินของคณะกรรมการ ถือเป็นที่สินสุด

10.6 การยืนยันสิทธิ์เข้าศึกษา

ผู้ผ่านการสอบสัมภาษณ์ ต้องดำเนินการยืนยันสิทธิ์ในระบบ TCAS ในวันที่ 2 - 3 พฤษภาคม พ.ศ. 2568 ทาง http://www.mytcas.com ตามขั้นตอนที่กำหนด จึงจะได้รับการประกาศรายชื่อเป็นผู้มีสิทธิ์เข้าศึกษา ในมหาวิทยาลัยเกษตรศาสตร์

10.7 การประกาศรายชื่อผู้ยืนยันสิทธิ์เข้าศึกษา

ผู้ยืนยันสิทธิ์เข้าศึกษาผ่านระบบ TCAS (รอบที่ 2) ตามขั้นตอนที่กำหนด จะได้รับการประกาศรายชื่อเป็นผู้มีสิทธิ์เข้าศึกษาในมหาวิทยาลัยเกษตรศาสตร์ โดยจะประกาศในวันที่ 7 พฤษภาคม พ.ศ. 2568 เวลา 13.00 น. เป็นต้นไป ทาง https://admission.ku.ac.th

11. การชำระเงินค่าประกันสิทธิ์การเข้าศึกษา

โครงการรับนักเรียนดีเด่นจากโรงเรียนสาธิตแห่งมหาวิทยาลัยเกษตรศาสตร์ ประจำปีการศึกษา 2568 ไม่มีการชำระเงินค่าประกันสิทธิ์ใด ๆ ล่วงหน้า สำหรับค่าธรรมเนียมการศึกษาให้เป็นไปตามประกาศของมหาวิทยาลัยเกษตรศาสตร์ โดยผู้มีสิทธิ์เข้าศึกษาจะต้องดำเนินการขึ้นทะเบียนเป็นนิสิต ตามกำหนดการในปฏิทินกิจกรรมนิสิตใหม่ (KU85) ซึ่งจะประกาศให้ทราบทาง https://admission.ku.ac.th อีกครั้งหนึ่ง

12. การยืนยันสิทธิ์เข้าศึกษาในระบบ TCAS

12.1 มหาวิทยาลัยเกษตรศาสตร์จะแจ้งรายชื่อผู้มีสิทธิ์เข้าศึกษาให้สมาคมทีประชุมอธิการบดีแห่งประเทศไทย เพื่อประกาศให้ผู้มีสิทธิ์เข้าศึกษายืนยันสิทธิ์เข้าศึกษาในระบบ TCAS (รอบที่ 2) ในวันที่ 2 - 3 พฤษภาคม พ.ศ. 2568

12.2 ผู้มีสิทธิ์เข้าศึกษาต้องดำเนินการแจ้งการยืนยันสิทธิ์เข้าศึกษาในมหาวิทยาลัย/สถาบัน/กลุ่มสถาบันที่ตนได้รับการคัดเลือกเพียง 1 แห่ง เท่านั้น ทาง http://www.mytcas.com ตามวัน เวลา และขั้นตอนที่สมาคมที่ประชุมอธิการบดีแห่งประเทศไทย กำหนด หากไม่ดำเนินการใด ๆ ภายในเวลาที่กำหนด จะถือว่าผู้นั้น สละสิทธิการเข้าศึกษาในมหาวิทยาลัยเกษตรศาสตร์ ผ่านระบบการคัดเลือกบุคคลเข้าศึกษาในสถาบันอุดมศึกษา (TCAS) ประจำปีการศึกษา 2568 (รอบที่ 2)

12.3 ในการยืนยันสิทธิการเข้าศึกษาในระบบ TCAS สามารถดำเนินการเปลี่ยนแปลงข้อมูลการยืนยันสิทธิ์ได้ไม่เกิน 3 ครั้ง ภายในระยะเวลาของการยืนยันสิทธิ์ที่กำหนดเท่านั้น โดยระบบจะจัดเก็บข้อมูลการยืนยันสิทธิ์ครั้งสุดท้าย ทีได้รับการเลือก

12.4 ผู้ที่ยืนยันสิทธิการเข้าศึกษาในระบบ TCAS แล้ว สมาคมทีประชุมอธิการบดีแห่งประเทศไทย จะดำเนินการนำรายชื่อไปตัดสิทธิในการสมัครเข้ารับการคัดเลือกบุคคลเข้าศึกษาในสถาบันอุดมศึกษา (TCAS) ประจำปีการศึกษา 2568 ในรอบต่อไป มหาวิทยาลัยเกษตรศาสตร์ ขอสงวนสิทธิที่จะไม่พิจารณาดำเนินการยกเลิกรายชื่อผู้ยืนยันสิทธิดังกล่าว

6

12.5  กรณีผู้ยืนยันสิทธิเข้าศึกษา (รอบที่ 2) แล้ว ต้องการสละสิทธิ์การเข้าศึกษา ให้ดําเนินการสละสิทธิ์ (ช่วงที่ 2) ในวันที่ 4 พฤษภาคม พ.ศ. 2568 ผ่านระบบ TCAS ของ ทปอ. ทาง http://www.mytcas.com เท่านั้น ไม่รับแจ้งการสละสิทธิ์กับมหาวิทยาลัยเกษตรศาสตร์

13. เงื่อนไขการเข้าศึกษา
13.1 ผู้มีสิทธิ์เข้าศึกษาและมีสิทธิ์เป็นนิสิตของมหาวิทยาลัยเกษตรศาสตร์ ต้องเป็นผู้สําเร็จการศึกษาตามหลักสูตรมัธยมศึกษาตอนปลายหรือเทียบเท่า และหากตรวจสอบพบว่า ผู้มีสิทธิ์เข้าศึกษาไม่สําเร็จการศึกษาตามที่กําหนด หรือมีคุณสมบัติไม่ครบถ้วนตามที่กําหนด มหาวิทยาลัยเกษตรศาสตร์ จะถือว่าการมีสิทิ์เข้าศึกษานั้นเป็นโมฆะ  และขอสงวนสิทธิ์ในการคืนเงินค่าสมัคร และเงินค่าธรรมเนียมการศึกษาในทุกกรณี

13.2 ผู้มีสิทธิ์เข้าศึกษาในมหาวิทยาลัยเกษตรศาสตร์แล้ว หากมหาวิทยาลัยเกษตรศาสตร์ ตรวจสอบพบว่า ผู้ใดปลอมใช้หรืออ้างเอกสารปลอมในการสมัคร หรือการคัดเลือก หรือการรายงานตัวยืนยันการเข้าศึกษา จะถูกเพิกถอนสิทธิ์ในการเข้าศึกษาในมหาวิทยาลัยเกษตรศาสตร์ และดําเนินคดีตามกฎหมายอาญาต่อไป

13.3 หากตรวจสอบแล้วพบว่า ผู้มีสิทธิ์เข้าศึกษาในมหาวิทยาลัยเกษตรศาสตร์ยืนยันสิทธิ์การเข้าศึกษามากกว่า 1 สาขาวิชา จะถูกระงับสิทธิ์ในการเข้าศึกษาในระบบ TCAS ของมหาวิทยาลัยเกษตรศาสตร์ โดยมิต้องบอกกล่าวหรือแจ้งให้ทราบล่วงหน้า

13.4 การย้ายคณะของนิสิตที่เข้าศึกษาในโครงการนี้ ให้เป็นไปตามข้อบังคับมหาวิทยาลัยเกษตรศาสตร์ว่าด้วยการศึกษาระดับปริญญาตรี มหาวิทยาลัยเกษตรศาสตร์ พุทธศักราช 2566 และโดยความเห็นชอบของอธิการบดี

14. อัตราค่าธรรมเนียมการศึกษา

อัตราค่าธรรมเนียมการศึกษาให้เป็นไปตามประกาศของมหาวิทยาลัยเกษตรศาสตร์ ประกาศ ณ วันที่ ๒๔ ตุลาคม พ.ศ. ๒๕๖๗

(นายจงรึก วัชรินทร์รัตน์) รักษาการแทนอธิการบดีมหาวิทยาลัยเกษตรศาสตร์

ปฏิทินการรับสมัครและคัดเลือก

โครงการรับนักเรียนดีเด่นจากโรงเรียนสาธิตแห่งมหาวิทยาลัยเกษตรศาสตร์ ประจำปีการศึกษา 2568

(TCAS รอบที่ 2 โควตา)

1. 14 ก.พ. - 13 มี.ค. 2568 - รับสมัคร Online และชำระเงินค่าสมัคร - https://admission.ku.ac.th
2. 17 มี.ค. 2568 - โรงเรียนสาธิตแห่งมก. ของโรงเรียน
3. 19 มี.ค. 2568 - อาจารย์แนะแนวส่งใบสมัครกับมหาวิทยาลัย | สำนักบริหารการศึกษา
4. 22 เม.ย. 2568 - ประกาศรายชื่อผู้มีสิทธิสอบสัมภาษณ์ - https://admission.ku.ac.th (เวลา 09.00 น.) โดยการ login เข้าระบบรายบุคคล
5. 25 เม.ย. 2568 - สอบสัมภาษณ์ กำหนดการจะแจ้งอิกครั้ง
6. 28 เม.ย. 2568 - ประกาศรายชื่อผู้ผ่านการสอบสัมภาษณ์ - https://admission.ku.ac.th (เวลา 13.00 น.) โดยการ login เข้าระบบรายบุคคล
7. 2 - 3 พ.ค. 2568 - ผู้มีสิทธิเข้าศึกษายืนยันสิทธิในระบบ TCAS - http://www.mytcas.com
8. 4 พ.ค. 2568 - สละสิทธิ์ (ผู้ยืนยันสิทธิรอบที่ 1 - 2) - http://www.mytcas.com
9. 7 พ.ค. 2568 - ประกาศรายชื่อผู้ยืนยันสิทธิรอบที่ 2 - https://admission.ku.ac.th

กรณีมีข้อสงสัยหรือสอบถามข้อมูลเพิ่มเติม สามารถติดต่อได้ที่

งานรับสมัครและคัดเลือก ฝ่ายรับสมัครและพัฒนาการรับเข้าศึกษา สำนักบริหารการศึกษา

E-mail: admission@ku.ac.th

โทรศัพท์ 0 2118 0100 ต่อ 8046 - 8051

เว็บไซต์รับสมัครออนไลน์

https://admission.ku.ac.th

